## Käyttäjäryhmät

Vieras
	Sivulla asioiva käyttäjä, ei välttämättä kirjautunut sisään.

Käyttäjä
	Rekisteröitynyt käyttäjä, joka on kirjautunut sisään.

Ylläpitäjä
	Rekisteröitynyt käyttäjä, joka on kirjautunut sisään ja omaa ylläpito-oikeudet.


## Käyttötapaukset

### Vieraan käyttötapaukset
#### Etusivun tarkastelu
Etusivulla käyttäjälle näytetään lista uusimmista palveluun ladatuista kappaleista, sekä navigaatiopalkki. Sivulla on myös palvelun lyhytmuotoinen kuvaus ja linkkejä lisätietoihin.

#### Kappaleen tarkastelu
Ken tahansa voi tarkastella palveluun ladattuja kappaleita, ja halutessaan myös ladata ne. Kappaleista näytetään niiden nimi, kuvaus, tekijät, mahdolliset viitteet muihin kappaleisiin sekä tiedostomuoto.

#### Käyttäjän tietojen tarkastelu
Kaikki käyttäjäprofiilit ovat julkisia. Profiilissa näytetään käyttäjän liittymisaika, vapaaehtoinen kuvaus, käyttäjäryhmä (admin vaiko ei), käyttäjän palveluun lataamat kappaleet sekä mahdollinen avatar-kuvake.

#### Rekisteröityminen
Rekisteröityessään vierailija ilmoittaa haluamansa käyttäjänimen, salasanan sekä mahdollisen sähköpostiosoitteen. Onnistuneen rekisteröinnin päätteeksi vierailijasta tulee käyttäjä.

### Käyttäjän käyttötapaukset
#### Kirjautuminen sisään
Etusivulla olevaa linkkiä klikatessa käyttäjä ohjataan kirjautumissivulle, jossa hän voi tunnistautua käyttäjänimellä ja salasanallaan. Kirjautuminen hylätään, jos käyttäjälle on asetettu porttikielto.

#### Kappaleen lataus palveluun
Kun valikosta valitaan uuden kappaleen lataus, näytetään lomake kappaleen tietojen syöttämistä varten. Kun riittävät tiedot on syötetty, voi käyttäjä hyväksyä latauksen lähettämällä lomakkeen palvelimelle. Onnistuneen latauksen päätteeksi selain ohjataan juuri ladatun kappaleen sivulle.

#### Profiilin tietojen muokkaus
Käyttäjä voi profiilinimeään klikkaamalla siirtyä muokkaussivulle, jossa hän voi kirjoittaa henkilökohtaisen kuvauksensa. Tällä sivulla käyttäjälle näytetään myös lista hänen palveluun lataamistaan kappaleista.

### Ylläpitäjän käyttötapaukset
#### Porttikiellon asetus 
Ylläpitäjä voi estää kenen tahansa käyttäjän (ei siis toisen ylläpitäjän) pääsyn sivulle asettamalla hänelle porttikiellon. Kielto asetetaan klikkaamalla linkkiä käyttäjän profiilisivulta.

#### Kappaleen piilotus
Ylläpitäjä voi piilottaa minkä tahansa kappaleen näkyvistä muilta käyttäjiltä klikkaamalla piilotuslinkkiä kappaleen sivulla.


